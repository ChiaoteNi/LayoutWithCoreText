山 海 經
        
        海內東經
        
        海內東北陬以南者。
        鉅燕在東北陬。
        國在流沙中者【土享】端、璽【日奐】，在昆崙虛東南。一曰海內之郡，不為郡縣，在
        流沙中。
        國在流沙外者，大夏、豎沙、居繇、月支之國。
        西胡白玉山在大夏東，蒼梧在白玉山西南，皆在流沙西，昆崙虛東南。昆崙山在西胡
        西。皆在西北。
        雷澤中有雷神，龍首而人頭，鼓其腹。在吳西。
        都州在海中。一曰鬱州。
        琅邪台在渤海間，琅邪之東。其北有山，一曰在海間。
        韓雁在海中，都州南。
        始鳩在海中，轅厲南。
        會稽山在大楚南。
        岷三江，首大江出汶山，北江出曼山，南江出高山。高山在城都西，入海，在長州南。
        浙江出三天子都，在其東。在閩西北，入海，余暨南。廬江出三天子都，入江，彭澤西。一
        曰天子鄣。淮水出余山，余山在朝陽東，義鄉西。入海，淮浦北。湘水出舜葬東南陬，西環
        之。入洞庭下。一曰東南西澤。漢水出鮒魚之山，帝顓頒葬于陽，九嬪葬陰，西蛇衛之。
        【□蒙】水出漢陽西，入江，聶耳西。溫水出崆峒山，在臨汾南，入河華陽北。穎水出少
        室，少室山在雍氏南，入淮西鄢北。一曰緱氏。汝水出天息山，在梁勉鄉西南，入淮極西
        北。一曰淮在期思北。涇水出長城北山，山在鬱郅長垣北，北入渭。戲北。渭水出鳥鼠同穴
        山，東注河，入華陰北。白水出蜀，而東南注江，入江州城下。沅水山出像郡鐔城西，入東
        注江，入下雋西，合洞庭中。贛水出聶都東山，東北注江，入彭澤西。泗水出魯東北，而
        南，西南過湖陵西，而東南注東海，入淮陰北。鬱水出象郡，而西南注南海，入須陵東南。
        肄水出臨晉西南，而東南注海，入番禺西。潢水出桂陽西北山，東南注肄水，入敦浦西。洛
        水出洛西山，東北注河，入成皋之西。汾之出上窳北，而西南注河，入皮氏南。沁水出井陘
        山東，東南注河，入懷東南。濟水出共山南東丘，絕鉅鹿澤，注渤海，入潦陽。【上虍下
        乎】沱水出晉陽城南，而西至陽曲北，而東注渤海，入越章武北。漳水出山陽東，東注渤
        海，入章武南。
        
        大荒東經
        
        東海之外大壑，少昊之國。少吳孺帝顓頊于此，棄其琴瑟。
        有甘山者，甘水出焉，生甘淵。
        大荒東南隅有，名皮母地丘。
        東海之外，大荒之中，有山名曰大言，日月所出。
        有波谷山者，有大人之國。有大人之市，名曰大人之堂。有一大人【俊□換足】其上，
        張其兩耳。
        有小人國，名靖人。
        有神，人面獸身，名曰【黎汆換牛】。
        有【橘木換□】山，楊水出焉。
        有【上□下為】國，黍食，使四鳥：虎、豹、熊、羆。
        大荒之中，有山名曰合虛，日月所出。
        有中容之國。帝俊生中容，中容人食獸、木實，使四鳥：豹、虎、熊、羆。
        有東口之山。有君子之國，其人衣冠帶劍。
        有司幽之國。帝俊生晏龍，晏龍生司幽，司幽生思土，不妻；思女，不夫。食黍，食
        獸，是使四鳥。
        有大阿之山者。
        大荒中有山，名曰明星，日月所出。
        有白民之國。帝俊生帝鴻，帝鴻生白民，白民銷姓，黍食，使四鳥：豹、虎、熊、羆。
        有青丘之國，有狐，九尾。
        有柔僕民，是維嬴土之國。
        有黑齒之國。帝俊生黑齒，姜姓，囗食，使四鳥。
        有夏州之國。有蓋余之國。
        有神人，八首人面，虎身十尾，名曰天吳。
        大荒之中，有山名曰鞠陵于天、東極、離瞀，日月所出。名曰折丹－－東方曰折，來風
        曰俊－－處東極以出入風。
        東海之渚中，有神，人面鳥身，珥兩黃蛇，踐兩黃蛇，名曰禺【豸虎】。黃帝生禺【豸
        虎】，禺【豸虎】生禺京。禺京處北海，禺【豸虎】處東海，是惟海神。
        有招搖山，融水出焉。有國曰玄股，黍食，使四鳥。
        有困民國，勾姓而食。有人曰王亥，兩手操鳥，方食其頭。王亥托于有易、河伯僕牛。
        有易潛出，為國于獸，方食之，名曰搖民。帝舜生戲，戲生搖民。
        海內有兩人，名曰女醜。女醜有大蟹。
        大荒之中，有山名曰孽搖【君頁】羝。上有扶木，柱三百里，其葉如芥。有谷曰溫源
        谷。湯谷上有扶木，一曰方至，一曰方出，皆載于烏。
        有神，人面、犬耳、獸身，珥兩青蛇，名曰奢比尸。
        有五採之鳥，相鄉棄沙。惟帝俊下友。帝下兩壇，採鳥是司。
        大荒之中，有山名曰猗天蘇山，日月所生。
        有【土熏】民之國。有綦山。又有搖山。有【融蟲換曾】山，又有門戶山，又有盛山。
        又有待山。有五採之鳥。
        東荒之中，有山名曰壑明俊疾，日月所出。有中容之國。
        東北海中，又有三青馬、三騅、甘華。愛有遺玉、三青鳥、三騅、視肉、甘華、甘【木
        且】。百谷所在。
        有女和月母之國。有人名曰【上鳥下宛】－－北方曰【上鳥下宛】，來之風曰【□炎】
        －－是處東極隅以止日月，使無相間出沒，司其短長。
        大荒東北隅中，有山名曰凶犁土丘。應龍處南極，殺【嗤去口】尤與誇父，不得複上，
        故下數旱。旱而為應龍之狀，乃得大雨。
        東海中有流波山，入海七千里。其上有獸，狀如牛，蒼身而無角，一足，出入水則必風
        雨，其光如日月，其聲如雷，其名曰夔。黃帝得之，以其皮為鼓，橛以雷獸之骨，聲聞五百
        里，以威天下。
        
        大荒西經
        
        西北海之外，大荒之隅，有山而不合，名曰不周負子，有兩黃獸守之。有水曰寒署之
        水。水西有濕山，水東有幕山。有禹攻共工國山。
        有國名曰淑士，顓頊之子。
        有神十人，名曰女媧之腸，化為神，處慄廣之野；橫道而處。
        有人名曰石夷，來風曰韋，處西北隅以司日月之長短。
        有五採之鳥，有冠，名曰狂鳥。
        有大澤之長山。有白氏之國。
        西北海之外，赤水東，有長脛之國。
        有西周之國，姬姓，食谷。有人方耕，名曰叔均。帝俊生后稷，稷降以谷。稷之曰台
        璽，生叔均。叔均是代其父及稷播百谷，始作耕。有赤國妻氏。有雙山。
        西海之外，大荒之中，有方山者，上有青樹，名曰櫃格之松，日月所出入也。
        西北海之外，赤水之西，有先民之國，食谷，使四鳥。
        有北狄之國。黃帝之孫曰始均，始均生北狄。
        有芒山。有桂山。有【搖□換木】山，其上有人，號曰太子長琴。顓頊生老童，老童生
        祝融，祝融生太子長琴，是處【搖□換木】山，始作樂風。
        有五採鳥三名：一曰皇鳥，一曰鸞鳥，一曰鳳鳥。
        有蟲狀如菟，胸以后者裸不見，青如【□爰】狀。
        大荒之中，有山名曰豐沮玉門，日月所入。
        有靈山，巫咸、巫即、巫盼、巫彭、巫姑、巫真、巫禮、巫抵、巫謝、巫羅十巫，從此
        升降，百藥爰在。
        西有王母之山，壑山、海山。有沃之國，沃民是處。沃之野，鳳鳥之卵是食，甘露是
        飲。凡其所欲其味盡存。爰有甘華、璇瑰、甘【木且】、瑤碧、白木、白柳、視肉、琅【王
        千】、白丹、青丹、多銀鐵。鸞鳳自歌，鳳鳥自舞，爰有百獸，相群是處，是謂沃之野。
        有三青鳥，赤首黑目，一名曰大【黎汆換鳥】，一曰少【黎汆換鳥】，一名曰青鳥。
        有軒轅之台，射者不敢西向射，畏軒轅之台。
        大荒之中，有龍山，日月所入。有三澤水，名曰三淖，昆吾之所食也。
        有人衣青，以袂蔽面，名曰女醜之尸。
        有女子之國。
        有桃山。有【上亡下蟲】山。有桂山。有于土山。
        有丈夫之國。
        有【上合下廾】州之國，五採之鳥仰天，名曰鳴鳥。爰有百樂歌舞之鳳。
        有軒轅之國。江山之南棲為吉。不壽者乃八百歲。
        西海【□肴】中，有神，人面鳥身，珥兩青蛇，踐兩赤蛇，名曰【上合下廾】茲。
        大荒之中，有山名曰日月山，天樞也。吳【女巨】天門，日月所入。有神，人面無臂，
        兩足反屬于頭山，名曰【口虛】。顓頊生老童，老童生重及黎，帝令重獻上天，令黎邛下
        地。下地是生噎，處于西極，以行日月星辰之行次。
        有人反臂，名曰天虞。
        有女子方浴月。帝俊妻常羲，生月十有二，此始浴之。
        行玄丹之山。有五色之鳥，人面有發。爰有青【上文下鳥】、黃【上敖下鳥】、青鳥、
        黃鳥，其所集者其國亡。
        有池，名孟翼之攻顓頊之池。
        大荒之中，有山名曰鏖鏊鉅，日月所入者。
        有獸，左右有首，名曰屏蓬。
        有巫山者。有壑山者。有金門之山，有人名曰黃【女巨】之尸。有比翼之鳥。有白鳥，
        青翼，黃尾，玄喙。有赤犬，名曰天犬，其所下者有兵。
        西海之南，流沙之濱，赤水之后，黑水之前，有大山，名曰昆崙之丘。有神，人面虎
        身，有文有尾，皆白，處之。其下有弱水之淵環之，其外有炎火之山，投物輒然。有人戴
        勝，虎齒，有豹尾，穴處，名曰西王母。此山萬物盡有。
        大荒之中，有山名曰常陽之山，日月所入。
        有寒荒之國。有二人女祭、女囗。
        有壽麻之國。南岳娶州山女，名曰女虔。女虔生季格，季格生壽麻。壽麻正立無景，疾
        呼無響。爰有大暑，不可以往。
        有人無首，操戈盾立，名曰夏耕之尸。故成湯伐夏桀于章山，克之，斬耕厥前。耕既
        立，無首，【足口換禾】厥咎，乃降于巫山。
        有人名曰吳回，奇左，是無右臂。
        有蓋山之國。有樹，赤皮枝幹，青葉，名曰朱木。
        有一臂民。
        大荒之中，有山，名曰大荒之山，日月所入。有人焉三面，是顓頊之子，三面一臂，三
        面之人不死。是謂大荒之野。
        西南海之外，赤水之南，流沙之西，有人珥兩青蛇，乘兩龍，名曰夏后開。開上三嬪于
        天，得《九辯》與《九歌》以下。此天穆之野，高二千仞，開焉得始歌《九招》。
        有互人之國。炎帝之孫名曰靈恝生百互人，是能上下于天。
        有魚偏枯，名曰魚婦。顓頊死即複蘇。風道北來，天及大水泉，蛇乃化為魚，是為魚
        婦。顓頊死即複蘇。
        有青鳥，身黃，赤足，六首，名曰【鳥蜀】鳥。
        有大巫山。有金之山。西南，大荒之中隅，有偏句、常羊之山。
        
        大荒北經
        
        東南海之外，大荒之中，河水之間，附禺之山，帝顓頊與九嬪葬焉。爰有【丘鳥】久、
        文貝、離俞、鸞鳥、皇鳥、大物、小物。有青鳥、琅鳥、玄鳥、黃鳥、虎、豹、熊、羆、黃
        蛇、視肉、【王千】瑰、瑤碧，皆出衛于山。丘方員三百里，丘南帝俊竹林在焉，大可為
        舟。竹南有赤澤水，名曰封淵。有三桑無枝。丘西有沈淵，顓頊所浴。
        有胡不與之國，烈姓，黍食。
        大荒之中，有山名曰不咸，有肅慎氏之國。蜚蛭，四翼。有蟲，獸身蛇身，名曰琴蟲。
        有人名曰大人。有大人之國，厘姓，黍食。有大青蛇，黃頭，食【上鹿下主】。
        有榆山。有鯀攻程州之山。
        大荒之中，有山名曰衡天。有先民之山。有【上般下木】木千里。
        有叔【蜀欠】國，顓頊之子，黍食，使四鳥：虎、豹、熊、羆。有黑蟲如熊狀，名曰獵
        獵。
        有北齊之國，姜姓，使虎、豹、熊、羆。
        大荒之中，有山名曰先檻大逢之山，河濟所入，海北注焉。其西有山，名曰禹所積石。
        有陽山者。有順山者，順水出焉。有始州之國，有丹山。
        有大澤方千里，群鳥所解。
        有毛民之國，依姓，食黍，使四鳥。禹生均國，均國生役採，役採生修【革台】，修
        【革台】殺綽人。帝念之，潛為之國，是此毛民。
        有儋耳之國，任姓禺號子，食谷。北海之渚中，有神，人面鳥身，珥兩青蛇，踐兩赤
        蛇，名曰禺強。
        大荒之中，有山名曰北極天櫃，海水北注焉。有神，九首人面鳥身，名曰九鳳。又有神
        銜蛇銜操蛇，其狀虎首人身，四蹄長肘，名曰強良。
        大荒之中，有山名曰成都載天。有人珥兩黃蛇，把兩黃蛇，名曰誇父。后土生信，信生
        誇父。誇父不量力，欲追日景，逮之于禺谷。將飲河而不足也，將走大澤，未至，死于此。
        應龍已殺【嗤去口】尤，又殺誇父，乃去南方處之，故南方多雨。
        又有無腸國，是任姓。無繼子，食魚。
        共工臣名曰相繇，九首蛇身，自環，食于九土。其所【鳥欠】所尼，即為源澤，不辛乃
        苦，百獸莫能處。禹湮洪水，殺相繇，其血腥臭，不可生谷；其地多水，不可居也。禹湮
        之，三仞三沮，乃以為池，群帝因是以為台。在昆崙之北。
        有岳之山。尋竹生焉。
        大荒之中，有名山曰不句，海水入焉。
        有系昆之山者，有共工之台，射者不敢北射。有人衣青衣，名曰黃帝女魃。【嗤去口】
        尤作兵伐黃帝，黃帝乃令應龍攻之冀州之野。應龍畜水。【嗤去口】尤請風伯雨師，縱大風
        雨。黃帝乃下天女曰魃，雨止，遂殺【嗤去口】尤。魃不得複上，所居不雨。叔均言之帝，
        后置之赤水之北。叔均乃為田祖。魃時亡之，所欲逐之者，令曰：“神北行！”先除水道，
        決通溝瀆。
        有人方食魚，名曰深目民之國，盼姓，食魚。
        有鐘山者。有女子衣青衣，名曰赤水女子獻。
        大荒之中。有山名曰融父山，順水入焉。有人名曰犬戎。黃帝生苗龍，苗龍，苗龍生融
        吾，融吾生弄明，弄明生白犬，白犬有牝牡，是為犬戎，肉食。有赤獸，馬狀無首，名曰戎
        宣王尸。
        有山名曰齊州之山、君山、【上兩先下鬲】山、鮮野山、魚山。
        有人一目，當面中生。一曰是威姓，少昊之子，食黍。
        有繼無民，繼無民任姓，無骨子，食氣、魚。
        西北海外，流沙之東，有國曰中【車扁】，顓頊之子。
        有國名曰賴丘。有犬戎國。有神，人面獸身，名曰犬戎。
        西北海外，黑水之北，有人有翼，名曰苗民。顓頊生【灌□換馬】頭，【灌□換馬】頭
        生苗民，苗民厘姓，食肉。有山名曰章山。
        大荒之中，有衡石山、九陰山、洞野之山，上有赤樹，青葉赤華，名曰若木。
        有牛黎之國。有人無骨，儋耳之子。
        西北海之外，赤水之北，有章尾山。有神，人面蛇身而赤，直目正乘，其瞑乃晦，其視
        乃明，不食不寢不息，風雨是謁。是燭九陰，是燭龍。
        
        海內經
        
        東海之內，北海之隅，有國名曰朝鮮；天毒，其人水居，偎人愛之。
        西海之內，流沙之中，有國名曰壑市。
        西海之內，流沙之西，有國名曰泛葉。
        流沙之西，有鳥山者，三水出焉。爰有黃金、【王千】瑰、丹貨、銀鐵，皆流于此中。
        又有淮山，好水出焉。
        流沙之東，黑水之西，有朝云之國、司彘之國。黃帝妻雷祖，生昌意。昌意降處若水，
        生韓流。韓流擢首、謹耳、人面、豕喙、麟身、渠股、豚止，取淖子曰阿女，生帝顓頊。
        流沙之東，黑水之間，有山名曰有死之山。
        華山青水之東，有山名曰肇山。有人名曰柏高，柏高上下于此，至于天。
        西南黑水之間，有都廣之野，后稷葬焉。爰有膏菽、膏稻、膏黍、膏稷，百谷自生，冬
        夏播琴。鸞鳥自歌，鳳鳥自?，靈壽實華，草木所聚。爰有百獸，相群爰處。此草也，冬夏
        不死。
        南海之外，黑水青水之間，有木名曰叵木，若水出焉。
        有禺中之國。有列襄之國。有靈山，有赤蛇在木上，名曰【左蟲右上而右下大】蛇，木
        食。
        有鹽長之國。有人焉鳥首，名曰鳥氏。
        有九丘，以水絡之：名曰陶唐之丘、有叔得之丘、孟盈之丘、昆吾之丘、黑白之丘、赤
        望之丘、參衛之丘、武夫之丘、神民之丘。有木，青葉紫莖，玄華黃實，百仞無枝，有九
        【木屬】，下有九枸，其實如麻，其葉如芒。大【白皋】爰過，黃帝所為。
        有【上穴下契】窳，龍首，是食人。有青獸，人面，名是曰猩猩。
        西南有巴國。大【白皋】生咸鳥，咸鳥生乘厘，乘厘生后照，后照是始為巴人。
        有國名曰流黃辛氏，其域中方三百里，其出是塵土。有巴遂山，澠水出焉。
        又有朱卷之國。有黑蛇，青首，食象。
        南方有贛巨人，人面長臂，黑身有毛，反踵，見人笑亦笑，唇蔽其面，因即逃也。
        又有黑人，虎首鳥足，兩手持蛇，方【餡□換口】之。
        有嬴民，鳥足，有封豕。
        有人曰苗民。有神焉，人首蛇身，長如轅，左右有首，衣紫衣，冠旃冠，名曰延維，人
        主得而饗食之，伯天下。
        有鸞鳥自歌，鳳鳥自舞。鳳鳥首文曰德，翼文曰順，膺文曰仁，背文曰義，見則天下和。
        又有青獸如菟，名曰【上山下j抗罰□洩鶘健Ｓ寫淠瘛Ｓ鋅啄瘛□br> 南海之內，有衡山，有菌山，有桂山。有山名三天子之都。
        南方蒼梧之丘，蒼梧之淵，其中有九嶷山，舜之所葬，在長沙零陵界中。
        北海之內，有蛇山者，蛇水出焉，東入于海。有五採之鳥，飛蔽一鄉，名曰翳鳥。又有
        不距之山，巧【□垂】葬其西。
        北海之內，有反縛盜械、帶戈常倍之佐，各曰相顧之尸。
        伯夷父生西岳，西岳生先龍，先龍是始生氐羌，氐羌乞姓。
        北海之內，有山，名曰幽都之山，黑水出焉。其上有玄鳥、玄蛇、玄狐蓬尾。有大玄之
        山。有玄丘之民。有大幽之國。有赤脛之民。
        有釘靈之國，其民從【漆左□換右□】以下有毛，馬蹄善走。
        炎帝之孫伯陵，伯陵同吳權之妻阿女緣婦，緣婦孕三年，是生鼓、延、殳。始為侯，
        鼓、延是始為鐘，為樂風。
        黃帝生駱明，駱明生白馬，白馬是為鯀。
        帝俊生禺號，禺號生淫梁，淫梁生番禺，是始為舟。番禺生奚仲，奚仲生吉光，吉光是
        始以木為車。
        少【白皋】生般，般是始為弓矢。
        帝俊賜羿彤弓素【矢曾】，以扶下國，羿是始去恤下地之百艱。
        帝俊生晏龍，晏龍是為琴瑟。
        帝俊有子八人，三身生義均，義均是始為巧【□垂】，是始作下民百巧。后稷是播百
        谷。稷之孫曰叔均，是始作牛耕。大比赤陰，是始為國。禹、鯀是始布土，定九州。
        炎帝之妻，赤水之子聽【□夭】生炎居，炎居生節並，節並生戲器，戲器生祝融。祝融
        降處于江水，生共工。共工生術器，術器首方顛，是複土穰，以處江水。共工生后土，后土
        生噎鳴，噎鳴生歲十有二。
        洪水滔天。鯀竊帝之息壤以堙洪水，不待帝命。帝命祝融殺鯀于羽郊。鯀複生禹。帝乃
        命禹卒布土以定九州。
